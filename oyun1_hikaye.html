<!DOCTYPE html>
<html lang="tr">
<head>
    <meta charset="UTF-8">
    <link href='https://fonts.googleapis.com/css?family=Cinzel' rel='stylesheet' type='text/css'>
    <title>Hikaye</title>
    <style type="text/css">
        @import "css/metinler.css"
    </style>
</head>
<body>
   <h1 >Assassin's Creed 1</h1>
    <p>
        12. Yüzyılda, üçüncü haçlı seferi sürerken Altaïr Ibn-La'Ahad adında bir suikastçının hayatı, yine onun soyundan gelen Desmond Miles tarafından Animus (Ölen kişinin DNA örneğini alarak o kişinin bazı anılarına ulaşmamızı sağlayan araç.) aracılığıyla tecrübe edilmektedir. 
Oyundaki ana hedefimiz suikastçı tarikatının lideri olan Al Mualim tarafından belirlenen tapınakçılara suikast düzenleyip suikastçı tarikatının gücü yükseltmektir.
Bu görevleri yerine getirirken Altaïr suikastçıların ana üssü olarak kabul edilen Masyaf’tan ayrılarak Kudüs, Akka ve Şam gibi kutsal şehirlere seyahat eder.
Altaïr, her bir şehre vardığında suikastçı bürosunu bulup o büronun lideri ile görüşmeler gerçekleştirir ve hedefi hakkında bilgiler alır.
Bilgileri aldıktan sonra Altaïr, daha başarılı bir suikast gerçekleştirmek için etraftaki insanları dinler, sorguya çeker, muhbirler ile görüşür ve önemli eşyaları toplar. 
Altaïr, ancak yeterli bilgi ve eşyaları topladığı zaman suikastı gerçekleştirebilir.
Başarılı bir suikasttan sonra Altaïr Masyaf’a geri döner ve konuyu Al Mualim’e bildirir. Bir sonraki hedefinin adını öğrenmeden önce kendisi daha güçlü ekipmanlar ile ödüllendirilir.

Altaïr tarafında bunlar olurken Desmond tarafında ise işler yolunda gitmemektedir. Desmond şok içerisinde Animus’tan uyanırken bilim insanlarına bağırıp çağırmaya başlar. Desmond her ne kadar ne için orda tutulduğunu bilmese de bilim insanları onun ne için orada olduğunu gayet iyi bilmektedir. Desmond’ın suikastçıların soyundan gelmesi onlara anılara ulaşmakta kolaylık sağlayıp, Apple Of Eden yani Cennetin Elması olarak adlandırılan kadim teknolojiyi tapınakçılardan önce bulmalarına yardım edecektir.
Altaïr ve beraberindeki 2 suikastçı Malik ve Kadar 1191 yılında Tevrat’a göre Kudüs’teki ilk Yahudi tapınağı olan Süleyman Tapınağı’na, Cennetin Elması’nı bulmak için yola çıkar. Cennetin Elması’nı buldukları sırada Tapınakçıların lideri olan Robert’ı orada görürler. Altaïr, Robert’ın işini orada bitirmek ister fakat Malik ve Kadar onu engellemeye çalışır fakat Altaïr egosuna yenik düşüp saldırıya geçer. Saldırıda başarısız olan Altaïr, iki arkadaşından ayrı düşer ve başarısız bir şekilde Masyaf’a geri döner. Al Mualim bu haber karşısında deliye döner. Bu konuşma sürerken Malik ve Kadar Cennetin Elması ile şehre döner fakat tapınakçılar da peşlerinden gelmiştir. Büyük bir savaş kopar ve Altaïr sayesinde savaş kazanılır. Fakat bu affedilmesi için yeterli değildir çünkü bu savaşta bir çok yoldaş ölmüş, tüm suç Altaïr’e kalmıştır. Altaïr’in rütbesi düşürülür ve affedilmesi için tek şart Al Mualim tarafından belirlenen 9 kişiyi öldürmesidir. Bu kişilerin ortak noktası ise hepsinin de cennet parçaları peşinde olmalarıdır.
Listedeki ilk kişi Tamir’dir. Altaïr, Şam’a seyahat eder ve gerekli bilgileri topladıktan sonra Tamir’in pazar yerinde olacağını öğrenir ve suikastı gerçekleştirmek için yola koyulur. Tamir’in bir adam ile tartıştığını gören Altaïr saldırıya geçer ve Tamir’i orada öldürür. 
Listedeki ikinci kişi Garni Napleoz’dur. Doktor olan hedefimiz aynı zamanda Hospitalier şövalyelerinin üstadıdır. Altaïr, Garni’nin bir adama acımasızca işkence yaptırdığı sırada ona yeterince yaklaşır ve onu orada öldürür. 
Altaïr bir sonraki suikast için Kudüs’e gönderilir. Sıradaki isim Kudüs’lü bir köle tüccarı olan Talal’dır. Altaïr, Talal’ın deposuna ulaşır. Bu sırada kendini gizleyerek Altaïr ile konuşan Talal, adamlarını Altaïr’in üzerine salar. Altaïr, Talal’ın tüm adamlarını öldürdükten sonra aralarında bir kovalamaca başlar ve bu kovalamaca Altaïr’in ellerinde son bulur.
Sıradaki hedef Şam’da bulunan tüccarlar kralı Abül Nü’kud’dur. Altaïr, Abül’ü bulduğu sırada Abül bir balkon konuşması yapmakta ve ikram ettiği yiyecekler ile halkın zehirlenmesini keyifle izlemektedir. Altaïr ile yine kovalamaca başlar ve tahmin edildiği üzere yine Altaïr’in ellerinde son bulur.
Her ne kadar başarılı suikastlar ile Al Mualim’in gözüne girse de Altaïr, bu insanları ne niyetle öldürdüğünü hâlâ anlamamıştır. Bunu düşünmek onu deli etmiştir. 
Altaïr sırasıyla William de Montferrat,  Majd Addin, Sibrand,  Jubair al Hakim, Robert de Sable’ı da öldürür. Fakat Rober’ın Altaïr’e söyleyecekleri vardır. Robert Altaïr’e aslında 10 tapınakçı olduğunu söyler. 10. Tapınakçı ise Al Mualim’dir.  Bu haber karşısında şoka uğrayan Altaïr ne yapacağını bilemez. Altaïr Masyaf’a geri döndüğünde herkesin beyni yıkanmış durumdadır. Al Mualim Cennetin Elması’nı kullanıp herkesi Altaïr’e karşı silahlandırmıştır. Altaïr tüm engelleri aşarak Masyaf’ın kapısına dayanmıştır. Malik ve beraberindeki birkaç adam Al Mualim’in oyunundan etkilenmemiştir ve Altaïr’e yardım etmek için söz verirler. Al Mualim ile derin bir dövüşe giren Altaïr, Al Mualim’in çeşitli zihin oyunlarına rağmen onu alt eder. Cennetin Elması’ndan diğer cennet parçalarının yerleri belirlenir.

Fakat bu hiç de iyi bir sonuç değildir. Desmond’a sözde yardım için bulunan Abstergo da Tapınakçıların üyesidir ve cennetin parçalarının yerini öğrendikten sonra Desmond’ı ortadan kaldırmak ister fakat asistanı onu engellemek için elinden geleni yapar. Desmond kurtulur ve suikastçıların en büyük özelliği olan Kartal Görüşü artık onun da genine geçmiştir. Bulunduğu laboratuvarda eski deneklerin kanlarıyla yazdıkları yazıları görür ve oyun burada biter. 

    </p>
</body>
</html>
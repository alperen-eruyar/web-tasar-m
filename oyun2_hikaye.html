<!DOCTYPE html>
<html lang="tr">
<head>
    <meta charset="UTF-8">
    <title>Hikaye</title>
    <style type="text/css">
        @import "css/metinler.css"
    </style>
</head>
<body>
    <h1>Assassin's Creed 2</h1>
    <p>
Altaïr’den sonra devam eden hikayemizde Lucy üzeri kanlı bir biçimde Desmond’ın yanına gelir. Eğer ilk hikayeyi kaçırdıysanız... (buraya 1. Oyunun hikayesine bağlantı ekle). Lucy, Desmond’ı Abstergo yetkililerinden kaçırmak için planını gerçekleştirmeye koyulur. Anca Abstergo binasından kaçmak çok da kolay değildir, geçilmesi gereken uzun bir yol vardır. Lucy’nin kartı bazı kapıları açamaz ve şifreleri değiştirilmiştir. Desmond Kartal Görüşü özelliği ile parmak izlerini görür ve şifreleri açmayı başarır. Birkaç düşmanı alt ettikten sonra kaçmayı başarırlar. Lucy’nin de bir suikastçının soyundan geldiğini öğrenen Desmond kendisini ufak bir eğitimin içinde bulur. Suikastçı yeteneklerinin yıllar süren bir eğitimle kazanılacağını sanan Desmond, Animus sayesinde bu yetenekleri sadece birkaç gün içinde kazanabilecektir.


Yıl 1476 ve Assassin’s Creed evreninin belki de en ünlü karakteri olan Ezio Auditore da Firenze’yi oynuyoruz. Ezio gençlik yılların biraz kanı kaynayan biridir. Ülke politik krizlerle çalkalanırken düşman oldukları bir aile ile de sürekli bir kavga içerisindedir. Düşman aile olan Pazzi ailesi hakkında halka doğruları anlatan Ezio’nun sözü kendisi gibi ailesinin genç üyesi olan Vieri de Pazzi tarafından kesilir. Vieri laf arasında Ezio’ya doğru bir taş fırlatır ve karakterin imajında hatırı sayılır bir iz bırakır. Arbede çıkar ve Ezio tarafı bu arbededen galip gelir. Bu kavgadan haberdar olan Ezio’nun annesi Maria Auditore, Ezio’yu çok kıymetli dostu Leonardo da Vinci ile tanıştırır. Leonardo’nun yeteneklerini saymamıza zaten gerek yok. Tarihteki Leonardo ile bu Leonardo aynı kişidir. Bu tanışmanın ardından Ezio babasının, Giovanni Auditore da Firenze’nin yanına gider. Babası da bu kavgadan haberdardır ve annesinden farklı şeyler söylemez. Ezio’ya bazı önemli belgeleri teslim etmesi için verir.
Eve döndüğünde babasının ve kardeşinin hapishaneye götürüldüğünü öğrenen Ezio, annesi ve kız kardeşini güvenli bir eve gönderir ve babasını görmek üzeri hapishaneye gider.
Babası Ezio’dan eve gitmesini ve gizli kapıdan içeri girip sandıktaki HER ŞEYİ almasını ister. Sandığın içinde suikastçı kıyafeti ve Hidden Blade denen özel bir silah ve Uberto Albarti’ye iletilmesi gereken bir mektup vardır. Mektup sahibine ulaşır fakat sahibi eski tanıdıkları gibi biri değildir. Ezio’ya bugün git yarın gel diyen Uberto yarın şehir meydanında Ezio’nun hapisteki aile bireylerini idam edecektir…
Ezio, annesinin ve kız kardeşinin yanına döner ve orada Paola ile tanışır. Paola da bir suikastçı birliğinin üyesidir ve Ezio’ya belli başlı eğitimler verir. Hidden Blade’in bozuk olduğunu gören Paola, Ezio’yu tanıdık bir isme, Leonardo’ya yönlendirir.
Leonardo silahı bir şekilde tamir eder fakat gereksiz bir şaka yapmaktan da geri kalmaz. Silahı kullanan kişinin tıpkı Altaïr’de olduğu gibi yüzük parmağının kesilmesi gerektiğini söyler fakat dediğimiz gibi bu tatsız bir şakadır…
Gerekli eğitimi aldıktan ve silahı intikam için keskin olan Ezio, Uberto’nun peşine düşer ve onu köşeye kıstırıp işini bitirir. Uberto son sözlerinde “Sen de sevdiklerin için aynısını yapardın.” Dese de intikam ateşiyle yanan Ezio, “Biliyorum, yapardım ve yaptım.” Diye karşılık verir. 
Bu olaylardan sonra ailesini kırsal alandaki Auditore villasına götürmek üzere yola çıkan Ezio, Vieri tarafından pusuya düşürülür. Her ne kadar savaşsa da sayı üstünlüğü onlarda olduğu için zor duruma düşen Ezio’nun yardımına amcası Mario yetişir ve Vieri yine bir yenilgiye uğramıştır. Amcasıyla biraz sohbet ettikten sonra amcası babasının yarım kalan işlerini sorar fakat Ezio hiçbir şey bilmediği için cevap veremez. Amcası o zaman anlar ki Ezio’nun suikastçı olabilmesi için kırk fırın ekmek yemesi gerekiyordur. Gerekli eğitimleri vermek üzere çalışmalara başlar. Eğitim sırasında amcası ile tartışan Ezio amcasından sağlam bir azar yer. Amcası çekip gittikten sonra ne yapacağını bilemez. Daha sonrasında amcasının Vieri’yi öldürmeye gittiğini öğrenince atlar ve peşinden gider. Amcası, Ezio’ya olayları tek tek anlatır ve Ezio artık yüzyıllardır süren suikastçıların ve Tapınakçıların savaşına dahil olmuş olur. Vieri’nin de tapınakçı olduğunu öğrenen Ezio onu öldürmek için geceyi bekler. Vieri o gece Tapınakçıların üstadı olan Rodrigo Borgia ile konuşmaktadır.
“İspanyol” olarak da bilinen Rodrigo Borgia (hikayenin bu kısmından sonra kendisinden İspanyol olarak bahsedilecek) emirlerini verdikten sonra oradan ayırılır ve Ezio ile amcası Vieri’nin mekanını basar. Uzun süren çarpışmanın ardından Ezio, Vieri karşısında yine galip gelir ve Vieri’yi öldürür.
Villaya döndükten sonra Mario Ezio’ya İspanyol hakkında bilgi vermektedir. Artık Ezio’nun ana hedefi belli olmaktadır. 
Bu konuşma sırasında amcası Ezio’ya kutsal kodeks sayfalarından bahseder. Babasının bıraktığı sandığın içinde de bir tane kodeks sayfası bulan Ezio durumu amcasına anlatır. Amcası bu sayfaların yılların önce yaşamış büyük üstat Altaïr tarafından yazıldığını ve yer altında gömülü kudretli bir şeylerin olduğunu ancak ve ancak bütün sayfaların toplanması ile bunun ne olduğunun öğrenileceğini Ezio’ya bildirir. (bu kısımda oyundaki yan görev mantığıyla belli başlı haritalarda kodeks sayfaları toplarız.)
Tüm bu bilgileri aldıktan sonra Ezio sıradaki hedefi için Fiorentina’ya yola çıkar. Hedef Vieri’nin babası Francesco de Pazzi’dir. Ezio, Francesco’yu bulduğunda iki kardeşi öldürmek üzere olduğunu görür. İki kardeşten biri ölse de diğeri Ezio’nun yardımı ile kurtulur. Kovalamacanın ardından Francesco da oğluyla aynı kaderi paylaşır.
Koşuşturmacanın ardından Ezio kurtardığı kişiden yani Lorenzo’dan tapınakçılar hakkında bilgi almaya başlar. 
Aldığı bilgiler ışığında sırasıyla Bernardo Baroncelli, Antonio Maffei, Francesco Salviati, Stefano de Bagnone gibi isimleri öldürdükten sonra asıl hedefi olan Jacopo de Pazzi’ye doğru yola koyulur.
Hedefini İspanyol ile hararetli bir tartışma içindeyken bulur. Bu tartışmanın sonucunda Jacopo ölür. İspanyol ile Ezio’yu çoktan fark etmiş olacak ki adamları etrafını sarmış Ezio’yu öldürmek için beklemektedir. Fakat Ezio kaçmayı başarır. 
Sıradaki hedefi olan Emilio Barbarigo için Venice şehrine doğru yola koyulur. Orada hırsızlar loncası lideri Antonio ile tanışır ve ortak hedefleri olduğu için birlikte çalışabileceklerini öğrenir.
Emilio’nun evine sızmak her ne kadar zor olsa da Ezio bunu başarır ve hedefine başarılı bir suikast gerçekleştirir.
Bu suikast bardağı taşıran son damla olsa da İspanyol’un aklında Venice baş yargıcı öldürme planı vardır. Bunu engellemek için yüksek korumalı binaya girmesi gereken Ezio, Leonardo’nun icatlarından yardım alır ve binaya girer. Fakat geç kalmıştır. Ezio, suikastı gerçekleştiren Carlo Grimaldi’yi kaçamadan yakalar ve orada öldürür. Sıradaki hedef ise İspanyol’un en güvenilir adamlarından biri olan Marco Barbarigo’dur.
Marco’nun düzenlediği karnavalı fırsat bilen Ezio Marco’nun işini karnavalda bitirir.
Ezio aldığı bilgiler ışığında Kıbrıs’a seyahat eder. Leonardo’nun kadim kodeks sayfalarından çözdüğü kadarıyla yüzen şehirle ilgili bir efsane vardır. Ezio, tapınakçıları durdurmaya geldiğinde amcasının da aynı amaçla geldiğini fark eder. 
İspanyol’un adamlarının arasına sızan Ezio tam İspanyol’un işini bitirecekken İspanyol onu fark eder ve büyük bir arbede kopar. Ezio’nun bu yolculukta edindiği dostları yardımına koşar fakat İspanyol kaçmayı başarmıştır. Ezio her ne kadar onu takip etmek istese de dostları amaçlarına ulaştığını söyler. Ezio, seçilmiş kişidir.
Çıkan arbedede İspanyol Cennetin Elması’nı kaybetmiş, artık Elmas suikastçıların elindedir.
Elmasın güvenli bir yerde olması için Forli kalesine götürülür fakat kale çoktan tapınakçılar tarafından ele geçirilmiştir.
Çıkan arbedede hedefini başarıyla öldürse de Ezio ağır bir yara alır ve Cennetin Elmasını kaybetmiştir. Fakat son hatırladığı siyah elbise giyen, serçe parmağı olmayan bir adamdır.
Ezio bu adamı araştırmaya başlar ve Savonarola ismi kulağına çalınır. 
Hedefini bulduktan sonra aradaki engelleri de bir bir ortadan kaldıran Ezio hedefinin de acısız bir şekilde ölmesini sağlar ve halka bir balkon konuşması gerçekleştirir.
Ezio kodeks sayfalarının hepsini toplamıştır ve artık Altaïr’in bahsettiği kudretli hazineye ulaşmak için ihtiyacı olan diğer şey ise Papa’nın asasıdır. (Hikayenin bu kısmında İspanyol aynı zamanda Papa’dır). 
İspanyol’un vaaz verdiği sırada Ezio üzerine başarılı bir atlayış gerçekleştirse de diğer Cennet parçası Papa’nın asasıdır ve İspanyol kendini savunmayı başarır. Türlü hile hurda ile savaş dönerken İspanyol başarılı gelir ve Elması alıp kudretli mahzene doğru yola koyulur.

Ezio İspanyol’u takip ettikten sonra onu bir yumruk yumruğa dövüşe davet eder ve bu dövüşten galip gelir.
Cennetin parçalarını kullanıp Minerva(Ne tanrı ne insan) ile konuşan Ezio İsu medeniyeti hakkında bilgiler alır. Minerva konuşmasının sonunda ise “Sen bir aracıydın Ezio, şimdi ise sıra sende Desmond” der ve oyun burada son bulur.


    </p>
</body>
</html>
<!DOCTYPE html>
<html lang="tr">
<head>
    <meta charset="UTF-8">
    <title>Hikaye</title>
    <style type="text/css">
        @import "css/metinler.css"
    </style>
</head>
<body>
    <h1>Assassin’s Creed Brotherhood</h1>
    <p>
        Ezio’nun en son Minerva ile yaptığı konuşmanın ardından Ezio Cennetin Parçalarından olan asayı almayı dener fakat bir düzeneği tetiklediği için asa yer altına gömülür. Amcası Ezio’yu almaya gelir ve oradan ayrılırlar.
Auditore villasına 1 sene sonra geri dönen Ezio garip bir top atışıyla irkilir. Amcasının adamları yeni bir şeyler deniyordur. Şehirde Ezio’nun eski sevgilisi Caterina da vardır. Bir toplantı gerçekleşecektir.
Kale İspanyol’un adamları tarafından basılmıştır. Ortalık kan kıyamet devam ederken kalenin ana kapısı kırılır ve Ezio’nun amcası yaralı bir şekilde kapıda belirir. İspanyol’un oğlu tarafından öldürülür. Bu sırada Ezio da ağır yara alır fakat amcasının adamları onu gizli kapıya, kaleden kaçmak için götürür. Bir hain asker ise bu tünelin nereye çıktığını sorar ve İspanyol’un adamlarına bilgiyi yetiştirir.
Ezio ailesiyle birlikte başarılı bir şekilde kaçmıştır. Kardeşine annesini de alıp Floransa’ya dönmelerini söyler. Kendisi Roma’ya gidecektir. 
Aldığı yaradan ötürü yarı yolda bayılan Ezio bir kadın tarafından bulunmuş ve yaraları sarılmıştır.

Machiavelli ile buluşan Ezio, saldırıyı kimin gerçekleştirdiğini orada öğrenir. Borgia ailesi Roma’da büyük bir güce sahiptir. Ezio’nun bir işaret vermesi gerekir ve şehrin önemli noktaları olan Borgia Kuleleri’nden birini yakar. Adeta ben buradayım mesajı vermiştir.
Yolda giderken hırsızlar çetesinden birinin Borgia’nın adamları tarafından kıstırıldığını fark eder. Adam Borgia’dan önemli bir belge çalmıştır. Bu belge Ezio’nun eline geçer. Belge şifreli bir biçimde yazıldığı için bunu çözmeyi sonraya bırakır.

Ardından Machiavelli Ezio’yu Borgia’nın zulmünden dolayı saklanmak durumunda kalan Fabio Orsini ile tanıştırır. Hırsızlar çetesinin sebebi bilinmedik bir şekilde artık onlara destek vermediğini öğrenen Ezio nedenini öğrenmek için Madonna Solari’yi bulmaya gider fakat Madonna, haydutlar tarafından kaçırılmıştır. Haydutlara istediği parayı verse de Madonna’yı oracıkta infaz ederler. Ezio geri döndüğünde ise bir sürpriz beklemektedir.
Annesi ve kız kardeşi Floransa’ya gitmemiş, Ezio’ya destek olmak için Roma’ya gelmişlerdir. Madonna’nın yerine kız kardeşi Claudia geçer. 
Bu karmaşadan kurtulmak isteyen Ezio, eski dostu Bartolomeo’yu görmeye gider. Hem Borgia’lar hem de Fransızlar tarafından abluka altına alınmış Bartolomeo zor durumdadır. Bartolomeo’ya bir saldırıda yardım eder ve bir başka arkadaşı La Volpe’nin yanına gider. 
Bölgenin Hırsızlar Çetesi lideri olan La Volpe’den yardım isteyen Ezio pek de beklediği cevabı alamaz. La Volpe, işin içinde Machiavelli olduğu için yardım etmekte ayak diretir. Machiavelli’nin hain olduğunu düşünen La Volpe onu Ezio ile takip eder ve bir tapınakçı askerinden bilgi aldığını görür. 
Daha sonrasında Machiavelli ile karşılaşan Ezio bu durumu ona sorar ve Machiavelli “Tapınakçıların isimlerinin ve bulundukları yerlerin olduğu bir liste aldım” diye cevap verir ve ekibimiz harekete geçer.
Cesare’nin kardeşi beraberindeki adamlarla Caterina’yı esir tuttukları yerden hapishaneye nakletmek üzeredir. Ezio, Caterina’yı kurtarmak için harekete geçer ve kalenin duvarlarına tırmanır. Bu sırada Cesare ve kız kardeşinin bir şeyler konuştuğunu duyan Ezio kulak misafiri olur. Bir bankacıya olan ödemeden bahsedilmektedir.
Cesare’nin kardeşinden anahtarı bir şekilde alan Ezio Caterina’yı kurtarır. 
Ezio Borgia’nın halka zulüm ettiğini görür ve halkı kendi tarafına çekerse onlara karşı büyük bir üstünlük sağlayacağının farkına varır. Sokaklarda yürürken eski dostu Leonardo ile karşılar. Leonardo, zorla Borgia’lara hizmet etmek durumunda kalmıştır. Ezio bir süre önce ele geçirdiği şifreli belgeyi Leonardo’ya verir ve karşılığında yeni teçhizatlar kazanır. 
Ezio bir yandan da Cesare’nin gelir kaynaklarını kesmeyi hedefler ve yapılacak ilk şey “Bankacı” yı bulmak olduğuna kanaat getirir.
Bankacı çok iyi saklanıp aracılar ile çalışmaktadır. Bankacıya borcu olan bir adama yardım eder ve aracılardan birinin kılığına girip bankacıya kadar ulaşır. Bazı borçları kapatan Ezio bankacının da işini orada bitirir.

Öte yandan arkadaşı Bartolomeo yardım çağırısında bulunur ve Ezio bir hışımla onun yanına gider. Fransızlar tarafından kuşatılan Bartolomeo Ezio’yu gördüğüne bir hayli sevinir. Fransızlar Bartolomeo’nun eşini kaçırmıştır ve bu durum bir hayli gerginlik yaratır. Ezio ise hem Bartolomeo’nun eşini kurtaracak hem de Fransızlara sağlam bir darbe indirecek plan yapar. Plan başarıyla işler ve Fransız komutan öldürülür.

La Volpe’nin yanına geri dönen Ezio, Cesare’nin kardeşinin sevgilisi olan Pietro’ya bir ziyarete gitme vaktinin geldiğini söyler fakat La Volpe farklı bir şey düşünmektedir. Machiavelli… Yine hain olduğundan şüphelenir. O sırada La Volpe’nin bir adamı içeriye girer ve Borgia’lar tarafından yerlerinin tespit edildiğini söyler. Birkaç kişiye daha soruşturulduktan sonra oklar yine Machiavelli’ye döner.

O sırada Cesare kardeşini başka kimseye yar etmemek adına Pietro’ya kaza süsü verilmiş bir ölüm hazırlamaktadır. Pietro’nun acı çekerek ölmesini ister. Ezio ise son anda onu kurtarır. 
Tüm bu olaylar yaşanırken Ezio’nun gözüne tanıdık bir sima ilişir. Kalede onları satan hırsız… Kovalamaca başlar ve Ezio gerçek haini ortaya çıkarır.
Ezio’nun kardeşi de bu kutlamadan nasibini alır ve suikastçılar birliğine alınır ve tabi abisi de suikastçılar birliğinin en tepesine Mentor olarak getirilir.
La Volpe’nin adamlarından Cesare’nin Roma’ya döndüğü bilgisi alınır ve ekibimiz harekete geçer. 
Cesare babası ile hararetli bir tartışmaya girer. Babası onun ekonomik kaynaklarını kısıtlamıştır. Cesare delirircesine konuşurken masadan bir elma ısırır. Kardeşi bir anda odaya dalar ve elmanın zehirli olduğunu söyler. Cesare babasına saldırır ve onu boğarak öldürür. Kardeşinden Cennetin Elması’nın yerini öğrenir ve hemen harekete geçer. Ezio ise daha hızlı davranıp Cennetin Elması’nı ele geçirir. 
Cesare’nin tüm askerleri ile Roma kapılarına dayanacağı istihbaratını alan Ezio tüm suikastçıları toplar ve karşı saldırıya geçer. Cesare artık hapishaneyi boylamıştır. 
Ezio şimdi ne olacak diye sorarken bu durumu Cennetin Elması’ndan öğrenir ve apar topar yola koyulur. (Hikayede atlama yapılır ve 4 sene sonrasına geçilir.)

Büyük bir savaş alanına doğru koşan Ezio Cesare’yi görür ve üzerine atlar. Cesare Ezio’yu gördüğü için şaşkına dönse de ikili arasında büyük bir savaş kopar. Savaşın sonunda Ezio galip gelir ve Cesare ölür.

    </p>
</body>
</html>